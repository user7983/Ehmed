<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="./style.css">
    <link href="https://cdn.jsdelivr.net/npm/bootstrap@5.1.3/dist/css/bootstrap.min.css" rel="stylesheet"
        integrity="sha384-1BmE4kWBq78iYhFldvKuhfTAU6auU8tT94WrHftjDbrCEXSU1oBoqyl2QvZ6jIW3" crossorigin="anonymous">
    <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js"
        integrity="sha384-ka7Sk0Gln4gmtz2MlQnikT1wXgYsOg+OMhuP+IlRH9sENBO0LRn5q+8nbTov4+1p"
        crossorigin="anonymous"></script>
    <title>Meqaleler</title>
</head>

<body>

    <nav class="navbar navbar-expand-lg navbar-dark bg-dark">
        <div class="container-fluid">
          <a class="navbar-brand" href="index.html">Qarabağ Azərbaycandır</a>
          <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <span class="navbar-toggler-icon"></span>
          </button>
          <div class="collapse navbar-collapse" id="navbarSupportedContent">
            <ul class="navbar-nav me-auto mb-2 mb-lg-0">
              <li class="nav-item">
                <a class="nav-link active" aria-current="page" href="index.html">Ana səhifə</a>
              </li>
              <li class="nav-item">
                <a class="nav-link" href="fotoalbom.html">Fotoalbom</a>
              </li>
             
              
            </ul>
           
          </div>
        </div>
      </nav>

    <div class="container meqaleler">
        <h1>Vətən müharibəsi</h1>
        <img src="./img3.jpg" class="img-fluid" alt="img1">
        <p>
            Azərbaycan 30 ilə yaxın müddətdə ərazisinin 20%-ini işğal edən Ermənistanla danışıqlar apararaq
            Ermənistan-Azərbaycan münaqişəsini sülh
            yolu ilə nizamlamağa çalışdı. Danışıqlar heç bir nəticə vermədi, əksinə, aydın şəkildə müşahidə edildi ki,
            Ermənistan tərəfi, sadəcə olaraq, vaxt
            udmaq istəyir, status-kvonu möhkəmləndirməyə, əbədi etməyə çalışır. Azərbaycan işğalla barışa bilməzdi və
            barışmadı.
            Ötən müddət ərzində ümummilli lider Heydər Əliyev uzaqgörənlilik və müdrikliklə Azərbaycanın hərtərəfli
            inkişafı, siyasi və iqtisadi müstəqilliyinin
            möhkəmləndirilməsi üçün böyük işlər gördü, sağlam təməllər yaratdı.
            Bu yolu uğurla davam etdirən Azərbaycan Respublikasının Prezidenti İlham Əliyev ölkənin ərazi bütövlüyünün
            bərpası üçün ilk növbədə, iqtisadi
            gücün vacibliyini bəyan etdi. Düzgün strategiya və düşünülmüş məqsədyönlü siyasət nəticəsində Azərbaycan güc
            toplamağa başladı, iqtisadi
            müstəqillik təmin edildi, Azərbaycan iqtisadi cəhətdən heç kimdən, heç bir ölkədən, heç bir beynəlxalq
            maliyyə qurumundan asılı olmayan
            müasir dövlətə çevrildi, dünya üçün çox nadir inkişaf modelini yaratdı. Ölkənin iqtisadi cəhətdən yüksəlişi
            ordu quruculuğunda da dönüşə səbəb
            oldu, Azərbaycan Ordusunun arsenalı ən müasir silah və hərbi texnika ilə gücləndirildi, hərbçilərin bilik və
            bacarıqları artırıldı, onların sosial
            müdafiəsinin, iş şəraitinin yaxşılaşdırılması istiqamətində mühüm addımlar atıldı. Azərbaycanın müdafiə
            sənayesi inkişaf etdirildi, ordunun daxili
            tələbatının böyük hissəsi daxili istehsal hesabına təmin olundu, Azərbaycan 1000-dən çox adda hərbi
            təyinatlı məhsullar istehsal etməyə başladı
            və ən müasir silahların ixracatçısına çevrildi. Azərbaycan Ordusunun yüksək döyüş qabiliyyəti Azadlıq
            meydanında dəfələrlə keçirilmiş hərbi
            paradlarda bütün dünyaya nümayiş etdirildi.
            Ən əsası Azərbaycan xalqı ötən 30 illik dövr ərzində işğalla barışmadı və ərazi bütövlüyünü bərpa etmək üçün
            sarsılmaz əzm göstərdi. Prezident
            İlham Əliyevin rəhbərliyi dövründə yetişən, formalaşan vətənpərvər gənclər Vətəni qorumaq üçün hər cür
            fədakarlığa hazır olduqlarını dönə-dönə
            sübut etdilər.
            Ötən dövr ərzində çoxşaxəli, prinsipial, dürüst xarici siyasətin yürüdülməsi, beynəlxalq təşkilatlarla və
            xarici dövlətlərlə fəal işin aparılması, sıx
            əlaqələrin qurulması, həyata keçirilən regional enerji və kommunikasiya layihələri Azərbaycanın etibarlı
            tərəfdaş kimi mövqeyini xeyli gücləndirdi,
            ölkənin nüfuzunu artırdı, bölgədə Azərbaycanın iradəsi həlledici amilə çevrildi.
            Bütün bu amillər Azərbaycanın mütləq Qələbəsini tam şərtləndirdi və onun əldə edilməsi zaman məsələsinə
            çevirdi.
            Azərbaycan dəfələrlə Ermənistanı işğal etdiyi ərazisini geri qaytarmağa çağırdı, Ermənistan nəinki bu
            çağırışlara məhəl qoymadı, əksinə, yeni
            Azərbaycan torpaqlarını işğal etməyə həvəsləndi, ardıcıl hərbi təxribatlar törətmək yolunu seçdi.
            Ermənistan danışıqlar prosesinin formatını və məzmununu məhv etməklə, danışıqların imitasiyasını aparmaqla,
            BMT TŞ-nın qətnamə və
            qərarlarının icra etməməklə sülh tərəfdarı olmadığını açıq şəkildə ortaya qoydu.
            Ermənistanın baş naziri Nikol Paşinyanın 2019-cu il avqustun 5-də Xankəndidə “Qarabağ Ermənistanın bir
            hissəsidir və nöqtə” açıqlaması
            Ermənistanın işğalçılıq siyasətinin ən bariz etiraflarından birinə çevrildi. Azərbaycan Respublikasının
            Prezidenti İlham Əliyev 2019-cu il oktyabrın
            3-də “Valday” Beynəlxalq Diskussiya Klubunun XVI illik iclasında çıxışı zamanı N.Paşinyanın bu bəyanatına
            “Qarabağ Azərbaycandır və nida
            işarəsi” deməklə sərt reaksiya verdi.
            Prezident İlham Əliyev bu dövrü aydın şəkildə təsvir edir: “Bəli, onlar Dağlıq Qarabağı müstəqil dövlət
            adlandırdılar, növbəti mərhələdə yeni
            xəritələr çap etdilər və bütün ətraf rayonlarımızı Dağlıq Qarabağ adlandırmağa başladılar. Şəhər və
            kəndlərimizin adları dəyişdirildi və nəhayət,
            bizi yeni ərazilər uğrunda yeni müharibə ilə hədələməyə başladılar. Bunu deyən onların Tonoyan soyadlı
            müdafiə naziri idi. O bəyan etmişdi ki,
            Ermənistan yeni ərazilər uğrunda yeni müharibəyə hazırlaşır”.
            2020-ci ilin iyul ayında Ermənistan Azərbaycanla dövlət sərhədinin Tovuz istiqamətində növbəti hərbi
            təxribat törətdi. Təxribatın məqsədi
            regionda yeni gərginlik mənbəyi yaratmaq, Azərbaycan ərazilərinin Ermənistan tərəfindən işğalı məsələsini
            ikinci plana keçirmək, üçüncü
            dövlətləri münaqişəyə cəlb etmək və Azərbaycanın strateji infrastrukturuna zərər vurmaqdan ibarət idi.
            Azərbaycan Ordusu düşmənə sarsıdıcı
            zərbə endirərək ona layiqli cavab verdi.
            2020-ci ilin avqust ayında Ermənistan daha bir hərbi təxribata əl ataraq, terror aktları törətmək məqsədilə
            Azərbaycana diversiya qrupu göndərdi.
            Lakin Azərbaycan Ordusu bu təxribat planını da pozdu.
            2020-ci il sentyabrın 24-də Azərbaycan Prezidenti İlham Əliyev BMT Baş Assambleyasının 75-ci sessiyasının
            ümumi debatlarında çıxışı zamanı
            Ermənistanın Azərbaycana qarşı yeni müharibəyə hazırlaşması barədə dünya birliyini yenidən xəbərdar etdi:
            “Ermənistan bu yaxınlarda təcavüzkar
            və hücum xarakterli hərbi doktrina və milli təhlükəsizlik strategiyası qəbul edib… Biz BMT-ni və beynəlxalq
            ictimaiyyəti Ermənistanı növbəti
            hərbi təcavüzdən çəkindirməyə dəvət edirik. Təxribatların baş verməsinə və gərginliyin artmasına görə
            məsuliyyət tam şəkildə Ermənistanın
            hərbi-siyasi rəhbərliyinin üzərinə düşür”.
            Beləliklə, 2016-cı ilin Aprel döyüşlərindən, 2020-ci ilin İyul döyüşlərindən Ermənistanın hərbi-siyasi
            rəhbərliyi lazımi dərs çıxarmadı və vəziyyəti
            daha da gərginləşdirməyə davam etdi.
            2020-ci il sentyabrın 27-də Ermənistanın növbəti irimiqyaslı hərbi əməliyyatlara başlamasına, Azərbaycan
            Ordusunun mövqelərinə və mülki
            yaşayış məntəqələrinə atəş zərbələri endirməsinə cavab olaraq əks-hücum əməliyyatı işə düşdü, sonradan
            “Dəmir Yumruq” adını alan bu
            əməliyyat Vətən müharibəsinə çevrildi.
            44 günlük Vətən müharibəsi dövründə Azərbaycan Respublikasının Prezidenti, Ali Baş Komandan İlham Əliyev
            xalqa müntəzəm müraciətlər etdi.
            Bu müraciətlər Azərbaycan xalqını ayağa qaldırdı, onu yumruq kimi sıx birləşdirdi, müharibənin gedişatına və
            taleyinə güclü təsir göstərdi. Hər
            bir müraciət növbəti qələbələrin müqəddiməsinə çevrildi.
            Azərbaycan Prezidenti 2020-ci il sentyabrın 27-də Vətən müharibəsinin gedişində xalqa ilk müraciətində bütün
            cəmiyyəti qəti qələbəyə köklədi:
            “Biz haqq yolundayıq. Bizim işimiz haqq işidir. Biz zəfər çalacağıq! Qarabağ bizimdir, Qarabağ
            Azərbaycandır!”.
            2020-ci il oktyabrın 4-dəki xalqa ikinci müraciətində Prezident İlham Əliyev düşmənə öz yerini göstərdi:
            “İndi biz göstərdik kim-kimdir… Biz
            xilaskar missiyamızı icra edirik və edəcəyik!”.
            2020-ci il oktyabrın 9-dakı xalqa üçüncü müraciətində Azərbaycan Prezidenti status-kvonun artıq olmadığını
            və təmas xəttinin yarıldığını elan
            etdi: “Mən dəyişdirdim status–kvonu, dəyişdirdim! Bax, orada, döyüş meydanında. Yoxdur status-kvo. Təmas
            xətti, yoxdur təmas xətti. Yarmışıq
            onu. Onlar 30 il idi ki, qururdular bu təmas xəttini… Yarıb keçmişik. Azərbaycan əsgərinin qabağında heç kim
            heç nə edə bilməz”.
            2020-ci il oktyabrın 17-də xalqa növbəti müraciətində Prezident İlham Əliyev raket hücumlarına məruz qalan
            Azərbaycan şəhərlərinin
            Ermənistanın dinc əhaliyə qarşı dövlət terrorizmi və vandalizminə müqavimət rəmzinə çevrildiyi mesajını
            verdi: “Heç bir təhdid, heç bir hədə,
            heç bir təzyiq mənim iradəmə təsir edə bilməz. Bizim işimiz haqq işidir. Biz öz torpağımızda vuruşuruq, öz
            ərazi bütövlüyümüzü bərpa edirik”.
            2020-ci il oktyabrın 20-də xalqa beşinci müraciətində Azərbaycan Prezidenti əldə edilən nəticələrin
            düşünülmüş və vaxtında atılmış addımların
            bəhrəsi olduğunu, tələskənliyin yolverilməzliyini diqqətə çatdırdı: “Mən hər dəfə xalqıma müraciət edərkən
            xoş xəbərlər çatdırıram. Eyni
            zamanda, demək olar ki, hər gün öz “Twitter” hesabımda, “Twitter” vasitəsilə işğaldan azad edilmiş yeni
            kəndlərin, şəhərlərin adlarını çəkirəm.
            Mən bilirəm ki, Azərbaycan xalqı bu xəbərləri hər gün gözləyir, hər gün! Hər gün, hər saat ki, nə vaxt bu
            xəbər olacaq, nə vaxt bu xəbər çıxacaq?
            Amma istəyirəm, əziz xalqım bilsin ki, hər kəndin, hər yüksəkliyin götürülməsi böyük rəşadət tələb edir.
            Çünki təkcə orada qurulmuş istehkamlar
            deyil, eyni zamanda, azad edilmiş torpaqların hərbi relyefi də ermənilər üçün daha sərfəlidir. Çünki biz
            indi həm onların istehkamlarına, onların
            toplarına, onların raketlərinə qarşı, eyni zamanda, təbii relyefə qarşı vuruşmalıyıq və torpaqlarımızı
            işğalçılardan qarış-qarış azad edirik”.
            2020-ci il oktyabrın 26-da xalqa altıncı müraciətində dövlət başçısı Azərbaycan xalqını həlledici qələbəyə
            yaxın olduğunun müjdəsini verdi: “Biz
            əsgərlərimizin, zabitlərimizin canı-qanı bahasına bu torpaqları azad edirik. Həm döyüş meydanında, həm
            siyasi müstəvidə özümüzü təsdiqləmişik,
            dünyaya təsdiqləmişik. Azərbaycan xalqını qürurlu xalq kimi, cəsarətli xalq kimi, yenilməz xalq kimi
            təsdiqləmişik”.
            2020-ci il noyabrın 8-i Azərbaycan tarixinə qızıl hərflərlə Zəfər günü kimi yazıldı. Prezident İlham Əliyev
            xalqa sayca yeddinci müraciətini
            Şəhidlər xiyabanından edərək Şuşa şəhərinin işğaldan azad olunmasını Azərbaycan xalqına, bütün dünya
            azərbaycanlılarına elan etdi: “Mən
            bu gün, eyni zamanda, ulu öndər Heydər Əliyevin məzarını ziyarət etdim, onun ruhu qarşısında baş əydim.
            Ürəyimdə dedim, xoşbəxt adamam
            ki, ata vəsiyyətini yerinə yetirdim. Şuşanı azad etdik! Bu, böyük Qələbədir! Şəhidlərimizin, Ulu Öndərin
            ruhu şaddır bu gün! Gözün aydın olsun
            Azərbaycan! Gözünüz aydın olsun dünya azərbaycanlıları! …Bu gün Azərbaycan xalqı bu yumruq kimi birləşib!
            Həmişə belə olacaq! Bu birlik
            əbədi olacaq! Bu birlik bizə gələcəkdə də bütün vəzifələri icra etmək üçün imkan yaradacaq… Əziz Şuşa, sən
            azadsan! Əziz Şuşa, biz qayıtmışıq!
            Əziz Şuşa, biz səni dirçəldəcəyik!”.
            Şuşanın azad olunmasından bir gün sonra 70-dən çox yaşayış məntəqəsi də işğaldan azad edildi, düşmən diz
            çökdürüldü, onun kapitulyasiya
            aktına imza atmaqdan başqa çıxış yolu qalmadı.
            2020-ci il noyabrın 10-da Ermənistanın kapitulyasiya aktı- “Azərbaycan Respublikasının Prezidenti,
            Ermənistan Respublikasının baş
            naziri və Rusiya Federasiyasının Prezidentinin Bəyanatı” imzalandı. Həmin gün xalqa sayca səkkizinci
            müraciətində İlham Əliyev milli
            şüara çevrilmiş “Qarabağ Azərbaycandır və nida” ifadəsinin artıq bütün Qarabağı əhatə etdiyini və
            Ermənistan-Azərbaycan münaqişəsinə son
            qoyulduğunu elan etdi: “…nə oldu bəs status? …yoxdur status və olmayacaq. Nə qədər ki, mən Prezidentəm,
            olmayacaq. Ona görə, bu
            sənədin çox böyük mənası var. Əminəm, hər bir Azərbaycan vətəndaşı hesab edir ki, onun həyatında bu günlər,
            bu dəqiqələr ən xoşbəxt günlər,
            dəqiqələrdir. Mən də xoşbəxtəm ki, bu xoş xəbərləri, bu müjdəni Azərbaycan xalqına verirəm. Xoşbəxtəm ki, bu
            tarixi sənədə imza atmışam.
            Xoşbəxtəm ki, biz öz Vətənimizə, doğma Qarabağımıza qayıdırıq, Qarabağımızın tacı olan Şuşaya qayıdırıq və
            bu torpaqlarda əbədi yaşayacağıq!
            Bundan sonra heç kim bizi o torpaqlardan tərpədə bilməz!”.
        </p>
    </div>

    <footer class="bg-dark">&copy 2022</footer>

</body>

</html>